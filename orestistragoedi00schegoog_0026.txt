18

in aliis brevior atque obscurior. Sic ut exemplum afferam
· de Orestis itinere in Tauros fratreque ab Iphigenia agnito
paucissimis verbis exposuit (v. 865 sqq.). Alterum summae
brevitatis exemplum est versus 151: ‘dixit et elisam reti· ,
nent per transtra rudentes, quem cum obscurissimus sit .
diversis rationibus licet interpretari. Contra latissime se
indit scriptor ‘in iis orationibus vel sermonibus, quibus
personas in carmine suo usas fecit. Cuius rei documenta
sunt sermones longiores Clytaemnestram, latior oratio Do-
. rylae ad sepulchrum Agamemnonis habita, denique oratio-
nes actoris reique in carmine extremo. Accedit quod
⁶ scriptor neque ingenio poetico neque doctrina et studiis
ita fuit instructus, ut par esset materiae tam gravi trac·
tandae. Plerumque enim per humum repit, raro vel
numquam assurgens, ac si quando attollit orationem, mox
turpiter labitur nugis puerilibus delectatus. Maxime autem
gaudet inani verborum pompa et omnis generis lenociniis, '
quibus oratio eius putide est ornata, in primis contentionibus ¹
et gradationibus et asyndetis. Quibus figuris eum uno
alteroque loco haud inepte usum esse fatendum est, veluti
in versu 276 a L. Muellero laudato ‘et caret igne rogi,
dederat qui Pergama flammis’3 verum tales flosculos ex
quovis fere poeta latino haud paucos licet decerptos
proponere.

Haec igitur si sub uno aspectu posita consideraveris,
intelleges inde nobis ansam dari coniciendi auctorem huius
libelli fuisse adulescentulum ac sagaciter sane rem odoratum
esse Pomponium Sabellicum, curn dixisset eum ex hoc ipso
carmine poeticam auspicatum esse. Cuius sententia pro-
bata Haasius (p. 32) addidit videri illum rhetoricae iurisque
studio in schola quadam dedisse operam ae' quod et prae-
cepisse magistros saepius et factitasse discipulos ex prae-
ceptis constet, id ipsum etiam fecisse, ut carmen epicum
exercitii gratia conderet, quo faciliorem nancisceretur di-
cendi copiam figurarumque et reliquorum ornamentorum

 

